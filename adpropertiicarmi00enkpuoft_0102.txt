..86-

ELEGIA VI.

Haec elegia multum torsit viros doctos. Nam postquam Lach-
mannus post versus 24, 26, 34, 36, 40 lacunas indicavit, omnes
fere editores signa lacunarum posuerunt, donec tandem aliquando
Carolus Brandt in suo libello cui titulus Quaestiones
Propertianae (p. 21) integrum esse carmen primus
demonstrare conatus est.

Otto (Die Versumstellingen bei Properz Ι, p. 8) carmen hoc
modo restituere conatus est: 1—22, 27—34, 35, 36, 25, 26, 37,
38, 23, 24, 39, 40.

Alio modo Birtius (RhMPh XXXVIII, p. 206) carmen restituisse
sibi visus est: 1—263 35, 363 27—30; 33, 34; 31, 32; 37, 38.
De hisce transpositionibus fuse disputare et longum est et
fortasse supervacuum3 potius iis locis, ubi Lachmannus lacunam
statuit, qui sententiarum nexus sit, paucis annotabimus.
Versus 1-22 bene cohaerere omnes concedunt, neque demonstrato
opus est. ‘Prima difficultas nascitur, si rogamus, quomodo 23, 24
cum praecedentibus cohaereant. Hanc Brandtius non tollit.
Nam licet intelligere possimus poetam, postquam de morum
pravitate questus sit, de antiqua pudicitia cogitare, quomodo
haec cum duobus sequentibus versibus coniungere possumus?
Sed omnia bene procedunt, dummodo duo illa disticha locum
inter se mutent (25, 26, 23, 24). Nam post versum 22 ira abreptum
poetam exclamare:

Templa Pudicitae quid opus statuisse puellis

optime intelligimus3 et post exclamationem

si cuivis nuptae quidlibet esse licet

sponte de antiquis uxoribus et omnino de pudicis mulieribus
cogitare adducitur. Nam Propertius tales exclamationes in deliciis
habet. Eius carmina non rivulorum similia sunt leniter
modicoque strepitu praeterlabentium, sed torrentis instar, qui

spumeus et fervens de montibus decurrit.

