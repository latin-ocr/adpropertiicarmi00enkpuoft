..284-

9-12. En versus difficillimi, quorum sensum editores non bene

ceperunt. Namque plerique viri docti locum sic scripserunt:
quod mihi non patrii poterant avertere amici,
eluere aut vasto Thessala saga mari.
haec ego non ferro, non igne coactus et ipsa
naufragus Aegaea vera fatebar aqua,

Passeratii coniectura vera pro verba et Italorum correctione
fatebar pro fatebor usi; deinde sic interpretantur= „neque
igni neque ferro tortus neque in naufragii periculo constitutus
cogi ante poteram, ut faterer haec vera esse quae nunc dixi:
nempe Cynthiam non esse formosam”. Hanc explicationem iure
improbat vir doctus Risberg (Emendat. et expl. p. 46), cuius
verba hic citabo: „ut omittam quod ad et (v. 11) particula
negandi audienda est, quomodo potuit naufragio cogi ad faten-
dum Cynthiam formosam non esse P Immo vero esse eam for·
mosam, sicut dixit Ι, 17, 16 id ipsum naufragii malum passus:
quamvis dura, tamen rara puella fuit. Deinde quam inepte haec
(v. 11) explicatur „Cynthiam non esse formosam”, cum quod
(v. 9) intellegendum videatur „Cynthiam esse formosam” vel
amorem meum in Cynthiam'’. Quid? quod non (non ferro,
non igne) de participio coactus revulsum verbo fatebar
obtruditur, quasi Propertius dicere vellet, ferrum et ignem esse
in se adhibita ?”

Aliam viam ingressi sunt Hertzbergius Paleyus Postgatius„ qui
locum sic scribunt}
Quod mihi non patrii poterant avertere amici,
eluere aut vasto Thessala saga mari,
haec ego, non ferro non igne coactus, et ipsa
naufragus Aegaea verba fatebor aqua,
quod Postgatius (Sel. El. p. 192) sic fere exponit: „Amorem
quo neque amici neque saga Thessala me liberare poterant nunc

mera verba fuisse fatebor, vel si dii me nauh-agio affecturi sint'’.

