—158-

non ego nunc vereor ne sim tibi vilior istis:
uni si qua placet, culta puella sat est:
cum tibi praesertim Phoebus sua carmina donet,
Aoniamque libens Calliopea lyram.
Quod autem pronominis numerus mutatur, comparo
11, 23, 3—9:
ingenuus quisquam alterius dat munera servo,
ut promissa suae verba ferat dominae?
et quaerit totiens „Quaenam nunc porticus illam
integit?'' et „Campo quo movet illa pedes ?’'
deinde, ubi pertuleris, quos dicit fama labores
Herculis, ut scribat „muneris ecquid habes ?”

cernere uti possis vultum custodis amari.

ELEGIA XXVI.

Ad versum 21 huius elegiae Burmannus annotat: „novam elegiam
hic incohandam nemo facile negabit, quia sequentia nihil commune
habent cum praecedentibus de somnio Propertii, quod optime
illo versu absolvitur: cum mihi discussit talia visa metus.’'
Eum secuti sunt fere omnes editores Hertzbergio Paleyo
Phillimorio exceptis quorum Hertzbergius: „Quo pulcherrima
illa somnii visio” inquit „nisi ad certum finem et exitum ducat?
An in fumum temere abire omnia dicas P”

Sed etsi poeta in utroque carmine de itinere maritimo vel potius
de naufragio agit, suamque fidem in extremis periculis testatur
(cf. v. 19: ut puellam servet, de summo saxo desulturus est),
alterius partis initio novum inducens argumentum aemulum a
se remotum esse elato animo narrare incipit, deinde denuo de
fide sua loquitur: primo autem versu (21) novam incipere

elegiam quivis sentit.

