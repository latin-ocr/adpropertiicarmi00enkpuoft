—195—

Si quis autem putat Romani poetae nomen inter tot Graecos
prorsus non exspectari, commendo lectionem, quam excogitavit
vir doctus Nairn (CR. XIII, p. 393):

aut quid Aratei tibi prosunt carmina plectri.
Sic' melius intelligeremus versus· 51sq.: harum nulla solet

rationem quaerere mundi.

31. tu satius memorem Musis imitere Philetan

memorem Musis N; Musis memorem DVFL.
Nihil ad hunc versum melius intelligendum prodest meminisse
poetas saepe a diis accipere, quae legentibus tradant, neque
contigit Rothsteinio ut verbis haud dubie corruptis bonam sen-
tentiam praeberet.
Coniecturarum, quas multas proposuerunt viri docti, mihi maxime
placet Hoeufftii‚ quam Hartmanus quoque commendat,

tu Latiis tenerum Musis imitere Philetam.
Minus placet Santenii correctio, quam veram ducit Housmanus
(JPh. XXI, p. 155), Postgatius recipit:

tu satius Musis leviorem imitere Philetam.
Verear enim, ne pauci M usis hic carminibus accipiant;
cum comparativus sequatur, musis leviorem valde ambiguum

est.

39. Hic versus ab O (nisi quod F prosu nt habet) ita legitur:
non Amphiareae prosint tibi fata quadrigae3
lenissima coniectura versum restituit Postgatius (in editione
1894): Amphiarea tibi non prosint fata quadrigae,
paulo minus verisimilis est suspicio Rothsteinii:
Amphiarea nihil prosint tibi fata quadrigae,
nam in Postgatii coniectura verba tradita servata sunt3 nihil

autem mera coniectura est.

42. Desine, et ad molles membra resolve choros

