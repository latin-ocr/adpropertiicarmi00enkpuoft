—131—

ELEGIA XIX.

2. Pro colis sine dubio cum Italis coles requiritur. Praesens
colis post disc edis magnopere legentem offendit. Quod
autem omnes meliores codices c olis praebent, id nemo contra
Italorum emendationem adierat: i et e litterae saepissime con-
funduntur.

16-20. Quid sit ponere vota (v. 18) non ita facile dictu est.
Passeratius pon e re dedicare interpretatus est, Marklandus
p o n e r e hic pro composito d e p o n e r e adhiberi putavit.
Antequam nostram sententiam proferamus, primum de sequentibus
versibus videamus:

Incipiam captare feras et reddere pinu
cornua et audaces ipse monere canes.
In hoc disticho satis multa insunt, quae primo aspectu offendant.
Baehrensius ad c a p t a r e f e r a s in apparatu critico suae
editionis haec annotat: „captare feras neque cum sequentibus
videtur convenire, neque in initio apparatus venatici locum
habere”. Conicit ergo: incipiamqu e aptare feros (equos).
Cum Baehrensio stat C. wittig‚ qui in suo libello cui titulus
„Kritische Bemerkungen zu Properz” sagacissime proponit:
incipiam pharetras aptare et radere pingui
cornua et audaces ipse monere canes.

Risbergius contra (Emendat. et explic. p. 13—15) textum traditum
defendere conatus est. Is me iudice scrupulos Baehrensii sustulit:
„recte enim voce ferae significantur, inquit, non solum
bestiae illae rapaces et infestae, velut leones apri, sed vel ville-
brad, Germanice Wildpret, ut Ov. Fa. 11, 163, vel peculi-
ariter cer vi, ut Lucret. IV, 678, et fortasse Stat. Achill. 1, 626
et sine ullo dubio hoc loco, ut patet e verbis sequentibus
reddere pinu cornua. Antiqui enim cornua cervorum
arboribus affigere solebant, cf. Metam. XII, 266:

