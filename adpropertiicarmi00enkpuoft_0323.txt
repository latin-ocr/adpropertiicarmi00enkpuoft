—307—

illa tibi est igitur verborum copia cassa

omnis, quae contra sensus instructa parata est,
qui locus per asyndeton explicandus est nihilque prodest.
Praeterea magnopere displicet an aqua cum Lachmanno pro
ablativo loci acceptum.
Varia coniecere viri docti ustu s corruptum habentes:
Baehrensius postus, Palmer vastus (sed vide Baehr. in app.
cr.) Otto (H. 23, p. 44): pastus; Muellerus in textu posuit
Gruteri inventum:

ustus et Eoo decolor Indus equo
cf. 111, 13, 16: quos Aurora suis rubra colorat equis.
Sed quamquam ex Ovidii Metamorphoseon versu ΙΙ, 153 scimus
unum ex Solis equis E o u m nominari, non tamen E o u s e q u u s
pro S ol e* dictum placet. Housmanus quem secutus est Postgatius
in editione sua a. 1894 tunsus coniecit pro ustus, quod de
gente dictum minus verisimile videtur. Quid igitur? Me iudice
ustus glossema est ad decolor explicandum adscriptum si
hoc verum est, Propertius scribere potuit: accola et ane
decolor Indus aquae.
Discolor, pro quo Passeratius decolor substituit, tuentur
Iacobo praeeunte Vahlenus Rothsteinius Paleyus Phillimorius:
discolores enim Indos dici qui tantum a iusto hominum
reliquorum colore discrepent.
Sed ii, qui hic discolor defendunt, errant. Namque res ita
se habet. Hodierni critici te Hertzbergium consulere iubent.
Is autem citat Zingerlingium ad Valer. F lacc. V, 565. Examinemus
igitur locos, quos ille vir doctus affert,
Ov. Trist. V, 5, 8: quaeque semel toto vestis mihi sumitur anno

sumatur fatis discolor alba meis
hoc loco contextus docet sermonem esse de veste nigra et tristi;
Hor. ep. l, 18, 3.4: ut matrona meretrici dispar erit atque
discolor, infido scurrae distabit amicus

Val. Flacc. V, 564: variis floret via discolor armis.

