-33—

mox Amythaonia nupta futura domo; Lachmannus Vahlenus
Muellerus Postgatius Rothsteinius in versu 44:
uret et Eoos, uret et Hesperios,

ex quibus editor Britannus tamen versus 45—-54 pro fragmento
habet, qui praeterea Scaligero et Housmano praeeuntibus credit
45. 46 non cohaerere cum sequentibus. Postquam huc veni-
mus, ut de lacunis et divisionibus carminum nobis agendum
sit, pauca praemittenda esse censemus, quoniam tota haec
quaestio difficillima, at dignissima est, in quam inquiramus.
Nam nobis persuasum est tandem aliquando certum iudicium
de talibus quaestionibus ferendum esse, ut editionem Propertii
nanciscamur, quae sine molestiis legi possit.
Unusquisque autem qui aliquanto peritior est poetarum Latinorum
Augusti aetatis, quamquam fortasse putat hodiernos poetas
interdum mentem spirare sublimiorem vehementiusque nos iis
commoveri, tamen elegiacos Romanos quidquid dicant ita dicere,
ut non facile quicquam perfectius, magisque omnibus partibus
absolutum fingere possimus, concedat necesse est. Praesertim
student poetae, ut initium suorum carminum eiusmodi sit, ut
cupido nos teneat, cognoscendi quid sequatur. Finis quoque ut
in auribus nostris resonet, utque carmen digne claudatur, summa
opera nituntur. Fere ubique, ubi evolvis nostrum, hanc obser-
vationem sponte facias. Si quis igitur contendit versum 54 finem
elegiae esse, jam satis habemus, quare ei diffidamus. Quid
autem elegantius, quid ad carmen claudendum aptius esse potest
quam hoc distichon:

Uret et Eoos, uret et Hesperios P
„Quis ierat, inquit Lachmannus, post illa

Uret eqs.
ita pergentem:
His saltem ut tenear iam finibus,
quorum illud exsultantis est, hoc desperantis''?

Accedit quod vs. 45-54 optime cum sequenti elegia coniungi possunt.

