..41¹-

Propertium rusticatum abducere voluisse; ei vero non venienti
exprobrasse desidiam et nimis mollem animum, qui tantillo tempore
urbe carere non posset apud Cynthium affixus.
Tappe (Anal. crit. et ex.) conscia Roma pro parenthesi
habenti verbumque e s t mente suplenti non facile assentietur
quisquam. Nam quid parenthesis illa sibi velit P
A. Palmer conscia Roma pro vocativo accipit, vertitque
(Praefat. edit p. X): Quid, o Roma, quae conscia nostri amoris
fuisti, non cessas desidiae crimen mihi fingere, falso arguens earn
(desidiam) causam esse, cur parum felix in amore sim?
Fateor me haec ex verbis traditis nullo modo excutere posse.
Praeterea conscia sic nude positum displicet, neque desidia
subiectum verbi moram facit esse potest.
Demonstravimus textum traditum defendi non posse3 audiamus
nunc eos, qui correctiones proposuerunt. Passeratius nos docet
alios libros ¹) pro conscia Cynthia legere, sive hic ipsius
Passeratii coniecturam sive deperditi codicis lectionem habemus.
Hac lectione usi Muretus

quod faciat nobis Cynthia amore moram²)‚
Graevius:

quod faciat nobis Cynthia nostra moram
coniecerunt.
Nulla alia coniectura addita lectio codicis Passeratii bonum sensum
dare potest, si Ro tn a pro vocativo habemus, quod Postgatio
verum videtur.
Mihi tamen non placet Romam esse, quae non cesset crimen

fingere desidiae; ego hic nomen amici exspecto, praesertim cum

omnia primi libri carmina certae personae dedicentur: 2, 3, 8,
11, 15, 17, 18, 19 Cynthiae; 1, 6, 14, 22 Tullo; 5, 10, 13, 20
Gallo; 7, 9, Pontico; 4 Basse.

 

¹) cf. Postgate: on certain Manuscripts of Propertius, p. 75, 82.
¹) sic L. Muellerus.

