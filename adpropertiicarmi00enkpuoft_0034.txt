-18-

Pro deus Kraffertius (p. 140) decus coniecit (da fur eine
Cynthia ihre Liebe ihr Stolz ist), quod Postgatius in
textum assumpsit collato Stat. Silv. ΙΙΙ, 5. 69:

Nonne leves pueros, non te, Cytherea, pudebat

hoc cessare decus.
Vulgata tamen sana est meliorque quam lectio proposita:
decus nimis ambigue dictum; nam quomodo scimus decus
hic non formam, florem aetatis, sed gloriam esse

vertendum, neque enim apud Statium l.1. gloria significat?

27. praecipue nostri. Non requiritur, quod vertit Rothsteinius die
Moglichkeit den Dichter zu lieben: Cynthia misera
fit, si eam poeta non iam amat.

Repone igitur cum Italis et Heinsio: nostro.

ELEGIA V.

Quamquam iam multis annis ante (1893) magister meus clarissimus
Hartmanus in libello, cui titulus Sylloge commentationum,
quam v.cl. Conto obtulerunt philologi Batavi (p. 23)
facetissime atque prudentissime disputavit de argumento huius
lepidissimae elegiae, viri docti pecorum ritu sequuntur antecedentium
gregem, pergentes non quo eundum est, ut ait Seneca, sed quo itur.
Hartmani verba sunt haec: „exclusum se a Cynthia poeta dicit. Dum
ergo solus domi desidet, tristis maestusque, agnoscit quendam e suis
amicis operam dare ut suum apud Cynthiam locum occupet. Et cum
dolore agnoscit, nam quamquam a Cynthia est exclusus, tamen de
reconciliatione non desperat: immo mox se cum Cynthia in gratiam
rediturum habet persuasissimum. Non tamen acerbis maledictis in
novum Cynthiae amatorem invehitur, sed de dura, quae misero
homini impendeat, sorte lamentatum misericordia illius commoveri

se fingit; obtestatur denique eum, ut quam primum fatalem illum

