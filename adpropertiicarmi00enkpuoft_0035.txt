„-19.m

amorem ex animo suo exstirpet. Poteratne facetius significare se
novum illum rivalem minime reformidare, quippe qui probe sibi
conscius esset mox nullo negotio a se Cynthiae duritiam victum iri?
Sed ea omnia ut lepide excogitata esse dicamus duabus rebus opus
est. Primum discidii (veri an falsi non curo) cuiusdam tempore a
Propertio scripta haec esse debent. Discidium enim nisi
qui alter in alterius mutua flere sinu (vs. 30) poterit?
Tamen nunc amicum suum poeta rogat (vs. 2):

et sine nos cursu, quo sumus, ire pares, i. e. „noli perturbare
meum Cynthiaeque amorem; sub aequo nos sine amoris ire iugo;
noli inter nos discordias serere conari; vides enim quam pulchre
nunc inter nos conveniat”.
Deinde omnis carminis venustas perit conciditque nisi ipse Propertius
quibusdam indiciis effecit rivalem sibi absenti esse exortum. Nam
si homo, ad quem scriptum carmen est, ultro amorem suum Propertio
fassus esset, magnae fuisset crudelilatis eum tam longa versuum serie
deridere. Tamen versu primo, legimus:

invide, tu tandem voces compesce molestas.

Et quae fuerunt ergo voces illae? Obsecravitne Propertium ut
Cynthium missam faceret sibique relinqueret P Non ergo simplex
homo tuit (qualem eum fuisse e cetera elegia facile efficimus), sed
plane stolidus stupidusque et indignus qui tam iocoso carmine
perstringeretur. An maledicendo et calumniando Propertii mentem a
Cynthia abstrahere est conatus?> Tam lividum nigrumque hominem
tam leniter a poeta castigatum credis, cum praesertim eum antea
veritati convenienter invidum appellaverit ?’'
De industria priorem partem disputationis exscripsi, quia timebam,
ne firmissima argumenta dissolverem, si in brevius contraherem.
Deinde demonstravit Hartmanus verba quid tibi vis, insane
numquam in media allocutione poni.
Mihi vir clarissimus prorsus persuasit primum huius carminis
distichon loco, quo servatum sit, ferri non posse.

Quaeritur nunc, unde venerit. Hartmanus versus eiectos quarti

