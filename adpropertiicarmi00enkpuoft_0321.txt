-305—

63. qui me tam docilis potuisti fundere in usus
qui NF; quod LDV, ex quo Baehrensius facit: quot, sed
Neapolitani illud qui nihil habet quod offendat; quod inter-
polatum est pro exquisitiore qui. Pro tam docilis non

necesse est cum Hertzbergio conicere: tot docilem.

ELEGIA 111.

5. Iniuria Baehrensius et Postgatius initio versus ac ediderunt,

quod D exhibet; lege a ut cum Neapolitano.

7. te modo viderunt iteratos Bactra per ortus,
te modo munito Sericus hostis equo
vocabula Bactra per ortus non leguntur in Neapolitano,
quam ob rem Heimreichius (Quaest. Prop. p. 6) verba addita
esse ab interpolatore quodam contendit. Sed suo iure rogat
Solbisky (p. 181): „quomodo librarius, si in exemplari suo nihil
nisi te modo viderunt iteratos invenisset, in voces
illas satis quidem quaesitas incidere potuit?” Deinde explieat,
qui fiat, ut verba omissa sint in Neapolitano: „omisit autem
finem versus, inquit, is, qui N exaravit fortasse propterea, quod
offendebat in voce blactra, quae in archetypo videtur fuisse”.
Quaeritur nunc, utrum vocabula explicationem admittant, an
corrupte sint tradita. Examinemus interpretationes propositas:
Heimreichius qui scripsit, se interdum collato Ov. fast. VI. 199:
mane ubi bis fuerit Phoebusque iteraverit ortus

suspicari hunc sub illis verbis latere sensum: vidisse Lycotam
Bactra complures per dies, hanc explicationem ipse reiecit:
Lycotam enim complures per annos in orientis regionibus fuisse.
Alii cum Barthio interpretantur: per Orientis nationes
ac regiones iterum peragratas et comparant:

Hor. C. l. 7. 32, cras ingens iterabimus aequor.

Neque tamen haec explicatio placet: est enim obscurissima.
20

