-90-

more NF; amore DV'.
Viri docti hoc loco dissentiunt, utrum m ore scribendum sit,
an am ore. Postgatius Phillimorius Housmanus (JPh XXI,
p. 185) m ore commendant, quibus adstipulatus est vir cl.
Hartman. Solbiskyus‚ qui in libello, cui titulus de Codicibus
Propertianis haec scripsit: „prorsus non assequor, quo
consilio Baehrensius ex NF more receperit”‚ ignorare videtur
apud Terentium, And. 152 legi:

prope adest, quom al i e n o m o r e vivendumst mihi,
ubi adulescens loquens inducitur, qui mox uxorem ducturus est.
Praeterea a m o r e in nostrum versum facile ex vs. 6 irrepere
poterat, ut recte observat Housmanus (1.1.)
Quomodo prior pars carminis (1—12) cum sequenti cohaereat 1),
optime docet vir doctus H. Fleischmann (Progr. k.k. Staats-
Obergymn. Bielitz, 1894s95): „Quam apte poeta magno dolori
quo discidium illud et ipsum et cynthiam affecturum fuisset,
parvum commodum opposuit, quod rei publicae haec res tulisset!
Id enim sequitur. Nam lex illa ab Augusto erat lata, ut iuvenes
Romani iusto matrimonio geniti semper praesto essent qui in
periculis patriam defenderent, triumphosque patrios (i. e. patriae)
augerent. Qua re le c t o r i b u s R o m a n i s notissima iure
omissa optime poeta pergit:

Unde mihi patriis gnatos praebere triumphis ?”
Cum autem Postgatium lateat quomodo nostrum distichon (13‚14)
cum sequentibus cohaereat —annotat enim vir clarissimus in appa-
ratu critico qui dicitur: „15—18 hic alieni; quid enim Propertius
miles ad Propertium patrem”? —- quomodo haec pars
carminis decurrat, paucis indicabo partim Fleischmanni verbis
usus: „egone filios procreem qui militum nostrorum numerum
augeant? semper amori deditus eram, militiam non curavi, nemo

unquam ex nostra gente miles erat 2), neque mihi igitur quicquam

 

¹) Postgatius in editione 1894 sine causa lacunam statuit inter vs. 12 ct 13.
²) cum Baehrensio erat lego.

