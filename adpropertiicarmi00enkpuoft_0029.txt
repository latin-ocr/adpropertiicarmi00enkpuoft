27.

31.

-13-

atque foede dicta sunt, ut paene intelligere possimus antiquos
illos philologos de quibus apud Burmannum legimus arma
hic telum esse putasse. Quis tamen non sentit in hunc tener·
rimum locum nullam quadrare nisi osculorum mentionem.
Accedit praeterea ut admota m an u sic nude positum satis
obscurum sit.

Qui me disputantem secutus erit, intelliget nihil hoc loco
iuvare nos coniecturas, quales rapta, carpta (Heinsius),
cara (Kochius), grata (Rossbergius), avara (Baehrensius),
inerma (Risbergius). Omnes difficultates tollit Gronovii

coniectura ad ora, quae Hartmano quoque vera videtur.

Hoc versu Palmerum Phillimorium Rothsteinium d u xi t in
textu ponere spreta lenissima atque necessaria coniectura Italorum
d u xti valde miror. De s e c u n d a persona (vs. 22) sine ulla
causa ad tertiam (vs. 27), deinde rursus ad secundam

transire balbutientis est. Cum forma contracta duxti confer:

Ι. 3. 37: consumpsti.

donec diversas praecurrens luna fenestras

praecurrens: N; percurrens: DV.

Praecurrens, praetercurrens‚ quamquam in lexicis non
reperitur,comparatis praevehor, praegredior‚ praefluo
defendi potest receptumque est a Baehrensio Housmano (J Ph.
XXII, p. 91), Postgatio (in editione 1894) Phillimorio Rothsteinio.
Sed suo iure annotat Frigellius (p. 15) „at intrasse per fenestras
lunam iam in sequentibus satis docetur, utpote cuius radiis
oculos ferientibus expergefacta e somna Cynthia narratur''.
Praefero igitur cum illo et Vahleno id quod in DV invenimus:
p e r c u r r e n s. Nostram opinionem confirmare videtur notissimus
locus Vergilii III: 152: qua se

plena per insertas fundebat luna fenestras.

