—225—

ELEGIA Vll.

Postquam Vahlenus in praestantissima dissertatione de nostro
carmine (Uber die Paetus-elegie des Propertius, Sitzungsberichte
der kon. Preuss. Akad. der Wiss. zu Berlin, 1883 p. 69—90)
textum traditum a transpositionibus virorum doctorum felicissime
defendit, supervacuum esse videtur de Scaligeri Baehrensii
Housmani Postgatii conaminibus fuse disputare. De summa enim
re cum Vahleno sto: dicam tantum, quibus rebus ab eo dissentiam.
Imperativus reddite (vs. 25) semper viris doctis magnam
difficultatem praebuit; quemnam, omnes inquiunt, hic alloquitur
Propertius? Vahlenus novi quid excogitavit: undas marisapoeta
compellari affirmat. Ad suam opinionem stabiliendam memorat
poetas Latinos saepe imperativo uti, cum non addant, quem
alloquantur, citatque aliquot locos:

ex Horatio, C. 111 26. 6: hic, hic ponite lucida

funalia
ex Tibullo: 11, 3, 79: Ducite: ad imperium dominae sulca-
bimus agros
ex Ovidio: Heroid. 5. 119: dum licet, obscenam ponto

demergite puppim,
Heroid. 7. 69: „Quid tanti est? totum merui;
concedite’' dicas.
Sed de his locis ceterisque eiusdem generis, quos Vahlenus
citat, verissime observat Otto (Versumstell. I p. 21); „Die Stellen,
an welchen wie hier der Imperativ ohne beigeffigte Anrede
gesetzt ist, unterscheiden sich wesentlich von den vorliegenden.
In allen richten sich die Imperative entweder im algemeinen
an die Menschen, (wie in v. 29) oder an bestimmte, mit der
betr. Situation in enger Beziehung stehende Personen”.
Cur undae potissimum intelligendae sint, ex nulla re patet;
nam quos hoc loco alloquatur Poeta explorare nemini unquam

contigit ante Vahlenum.
15

