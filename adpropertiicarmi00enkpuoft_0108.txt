..92-

nos uxor numquam, numquam diducet amica:
semper amica mihi, semper et uxor eris.

Praesertim pentameter aptissimus ad carmen nostrum claudendum:
„numquam, inquit poeta, uxorem ducam, id quod toto carmine
affirmat, tu et amica et uxor mea eris'’.
„numquam m e d u c et amica” iniuria ab Ottone (Versumst.
1, p. 8) defenditun nam quam ob rem poeta in uno eodemque versu
nulla metri necessitate coactus pronomina n o s et m e
adhibuisset?
Collato versu 3 huius elegiae cum Lachmanno lego:

nos uxor numquam, numquam diducet amica.

ELEGIA VIII.

De hoc carmine opiniones editorum in tam diversas partes
abierunt, ut operae pretium esse videatur eius integritatem,
strenue defendere. Nam ipse Vahlen duobus locis lacunas esse
credit, neque Rothsteinii explicatio ab omnibus partibus placet.
Primam carminis partem Lachmann, auctor totius quaestionis,
optime interpretatus est: „Reprehendis me, inquit, quod Cynthiam
ab alio mihi ereptam doleo. At nihil quam in amore turbari
acerbius. At dicis, nulla stabilis fortuna est; iure igitur amores
quoque vertentur. Accipio, sed meus non vertitur, nam illa me
numquam amavit. Fleischmann (Quaestiones Propertianae Ι p. 19)
nullam lacunam esse credens sic scribit: ex antecedentibus
vv. ll. 12 poeta rationem concludit, id quod coniunctio ergo
bene indicat: „Cynthia - inquit-meis muneribus carminibusque
neglectis nunquam me amavit; ergo frustra, sine ullo eventu
multos annos multum laborem multamque operam perdidi et
temerarius (Le. consilii expers) eram, quia finem debebam
respicere, qui futurus esset amoris atque amicitiae Cynthiae

puellae tam inconstantis”.

