—312—

Silvani ramosa domus, quo dulcis ab aestu
fistula poturas ire iubebat ovis.
hinc Tarpeia deae fontem libavit: at illi
urgebat medium fictilis urna caput.
vidit harenosis Tatium proludere campis
eqs.

Quomodo vocabulum m o n s in fo n s corruptum sit, apparet:
primum enim casu quodam illi versus 3—6 loco pristino sunt
moti, tum παραδιορθώσει f o nte m correxit librarius diligentior
quam callidior. Protulit tamen vir doctissimus Otto (Comment.
in hon. Reifferscheidii p. 18) contra hanc Baehrensii trans·
positionem argumentum, quod primo aspectu firmissimum videtur;
citabo ipsius verba: „V. 7 verfindert (Baehrens) fontem mit
Heinsius in montem und will darunter iedenialls das Capitol
verstanden wissen. Ist aber in dem Anfangsdistichon eines
Berges gedacht? Augenscheinlich (l) nicht, sondern nur des
Tarpeischen Haines, des Grabes der Tarpeia und des Wohn-
sitzes des Jupiter, der eigentliche Be rg wird nicht genannt''.
Sed unusquisque Propertii aequalis, qui de liminibus
antiqui Iovis¹) legebat,intelligebat Tarpeium saxum
significari; si igitur poeta sequenti versu vocabulo m ons utitur,
inde non sequitur, ut ipsum hoc vocabulum in praecedentibus
quoque legi necesse sit. Immo hoc non elegantis artificis esset.
Liceat nunc mihi de ceteris difficultatibus, quibus prooemium
nostrum laborat, pauca disputare.
Primum enim vir cl. Hartmanus perspexit versum 1 inepto
vitio inquinari: nam cum poeta, postquam narravit, qualis ad-
spectus esset antiquissimae Romae, se ad narrandum accingit,
narrare incipit de nemore, ubi Tarpeia primum hostium ducem
vidit, utque amore capta urbem suam prodere decernat. Num
igitur totum carmen de memore illo agit et quo iure poeta hanc

silvam „Tarpeium nemus‘’ vocat? Sic fere disputat Hartmanus in

 

¹) „antiqui limina capta lovis” idem aunt atque mons, de quo versu 9³ sermo est.

