-28-

aut iam provectae sunt, sed quid nunc supplendum? subito
venti subsidunt, nimirum.
Quae si probabiliter disputavi, versus 13—16 ita scribendi sunt:
aut ego tum videam tacitos subsidere ventos,
cum tibi provectas auferet unda rates,
et me defixum vacua patiantur in ora
crudelem infesta saepe vocare manu.
Tacitos defenditur Ov. Trist ΙΙ, 151, ubi de ventis
dicitur:
sed modo subsidunt intermissique silescunt.

Vir cl. Hartman (De Horat. poeta p. 145) pro tales faciles

commendat, quod aeque placet.

19—20. Sed quocumque modo de me, periura, mereris,
sit Galatea tuae non aliena viaeJ:
ut te, felici, praevecta Ceraunia remo,
accipiat placidis Oricos aequoribus.
Sic legimus in N A F; sed quisque versu 21 pro praevecta
accusativum exspectabit; qui praevecta pro vocativo accipere
volunt, comparant I, 11, 9
atque utinam mage te, remis confisa minutis,
parvula Lucrina cumba moretur aqua,
sed recte Paleyus contendit confisa ad vocabulem cumba
pertinere.
Prorsus non conferri possunt exempla, qualia sunt:
Persius V, 124: unde datum hoc sumis, tot subdite rebus
Ι, 123: audaci quicumque afflate Cratino
iratum Eupolidem praegrandi cum sene palles
ΙΙΙ, 29: Stemmate quod Tusco ramum milesime ducis
censoremve tuum vel quod trabeate salutas.
Tib. Ι, 7, 53: sic venias hodierne
Lucret. V, 231: secreta tenebis

litoris Euboici memorando condite busto

