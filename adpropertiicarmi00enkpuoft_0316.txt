—300—

ELEGIA II.

Primum statim distichon nobis duas quaestiones criticas solven-

das dat. Ante omnia mihi certum est primo versu cum Italis

qui pro quid esse scribendum, quod sententiam multo concin-

niorem praebet.
Qui mirare meas tot in uno corpore formas,

accipe Vertumni signa paterna dei.
signa paterna: N; signa petenda: FLDV
Lectionem N omnes editores assumpserunt excepto Baehrensio,
qui profectus a lectione DV petenda petita correxit3 signa
p ate rn a quid significet, non ita facile dictu est. Barthius hanc
dedit explicationem „disce effigiem antiquam apatribus tributam
in patria mea’', Paleyus „the proofs of the parentage or paternity
i.e. of the native land of the god Vertumnus”; Rothsteinius
Barthium secutus est. Sed Barthii Rothsteiniique interpretationi
obstat, quod accipe signum durissime dictum est. Usus
vocis p a t e r n a in quaque harum interpretationum falsus est.
Housmanus cui Postgatius assensus est coniecit (J Ph. XXI p. 123)
regn a paterna: „learn the native land of Vertumnus.”
Sed non solum de patria Vertumni agit poeta; diversas dei vices
atque figuras nominat illustratque.
Quid igitur? Noster locus mihi in eorum numero habendus
esse videtur, quo O vestigia veri melius servant quam optimus
Neapolitanus. Recte enim Baehrensius emendasse videtur:
accipe Vertumni signa petita dei.
Pentametrum ita correctum verto: accipe ea signa ex quibus
Vertumnum agnoscere vel cognoscere possis, quippe qui mireris,
deum tot formas habere, ut vix scias, utrum Vertumnum videas
an alium quendam deum ignotum.

Operae pretium est observare idem vitium reperiri Ov. Art.
Am. Ι, 113:

