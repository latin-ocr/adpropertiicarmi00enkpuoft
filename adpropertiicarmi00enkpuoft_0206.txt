..190-

sic versum legimus in 03 post mansisti Heinsius recte et
inseruit; praeterea duo illa participia frigent.
Collato Ov. Met I, 632: (Io):

frondibus arbuteis et amara pascitur herba
et Am. 111, 5, 18 de vacca:

dum iacet et lente revocatas ruminat herbas,

atque iterum pasto pascitur ante cibo

pulcherrime coniecit Palmer (praef. XXV11):

mandisti (et) stabulis arbuta pasta tuis.
Quae pars elegiae nunc sequitur (inde a versu 21), nobis
difficultatem offert solvendam, de qua nondum consentiunt viri
docti. Namque nuperrime vir doctus Ites (De Properti elegiis
inter se conexis p. 50) demonstrare conatus est nostram elegiam
in duas esse divendendam. Is autem scribit haec: „Unam esse
Rothsteinius contendit, ita ut in versu 21 poetam non Cynthiam,
sed aliam puellam alloqui ponat et vss. qui antecedunt in convivio
esse factos. Miramur autem, quod ne verbo quidem illud convivium
commemoratur viginti illis vss. Porro alia puella praesente non
ita queri potest poeta quod Cynthia ei desit nec concedo Rotheinio
talia arte poetae excusari. Tertium postulamus illam puellam
accuratius significari3 nam quod Rothst. dicit ad v. 21, uno
verbo placandi non dicitur. Duo contra loci Cynthiam notare
mihi videntur vs. 38: „et mea deducta carmina voce legis”
propter carmina et duo ultima disticha, quae decem illas noctes
spectant quibus Cynthia sola se recipere cogebatur.'’
Assentior Itesio versus 21 usque ad finem carminis Cynthiam
alloqui, neque tamen dividendam esse elegiam censeo.
Versus enim 21 non facile pro novi carminis initio haberi potest.
Neque tamen credo difficillimum hoc carmen recte explicari solere.
Ante omnia mihi constare videtur poetam fingere Cynthiam una
secum in convivio accubantem (cf. vs. 25, 35); noli tamen putare,
id quod volebat Otto (Versumstell. Ι, p. 17), Cynthiam solutam

nunc esse Isidis religione negotiisque, cf. vs. 1. 2; 41. Attamen

