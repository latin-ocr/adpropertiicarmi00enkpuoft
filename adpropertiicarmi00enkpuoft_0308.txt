31.

—292—

Sil. VI. 46 abstulerat fors arma: tamen certamine nudo

invenit Marti telum dolor.

Prima galeritus posuit praetoria Lygmon,

magnaque pars Tatio rerum erat inter oves.
Inter hos duos versus, qui in O cohaerent, interstitium posuit
Lachmannus, quem Baehrensius secutus est. Iniuria, nam primum
antiqua gens cuius Tatius rex erat opponitur advenis Tuscis,
deinde duo versus aliquid commune habent quod eos iungit:
ut Lygmon rustico galero tectus erat, sic Tatius dux celeberri-

mus simul pastor erat.

hinc Titiens Ramnesque viri Luceresque coloni

Pro coloni (O) Ν habet soloni quod Dieterich (RhMPh.,
NF 55, p. 201) defendit collato Dion. Halic. II, 37, 2 ἧκε δὲ
αὐτῷ Τυρρηνῶν ἐπικουρίαν ἱκανὴν ἄγων ἐκ Σολωνίου πόλεως
ἀνὴρ δραστήριος καὶ τὰ πολέμια διαφανής, Δυκόμων ὄνομα.
Recte, ut opinor; Solonius enim adiectivum esse potest, cf.
Liv. VIII, 12: Antiates in agrum Ostiensem, Ardeatem, So-
lonium incursiones fecerunt.

Nominativum pluralem in i pro ii exeuntem apud Propertium
reperiri posse docet huius elegiae versus 34:

et, qui nunc nulli, maxima turba Gabi.

Venimus nunc ad novas atque maiores difficultates3 postquam
enim Lachmannus in sua editione anno 1816 edita nostrum
quartum librum fragmenta rudia et indigesta ab amicis edita
habuit, Liitjohann et Voigt ordinem versuum accurate exami-
navere, qui tamen ad diversissimos exitus pervenerunt. Deinde
Brandtius satis prudenter, sed summatim tantum, hanc quaestio·
nem tractavit, nec non praetereundus est vir doctissimus Otto‚1)
cuius observationes epicriticae dignissimae sunt, quae perpen-
dantur. Neque tamen litem diremptam esse patet, si recentissi-

mae editiones inter se comparantur.

 

¹) Commentatioue· Philologae in hon. A. Reifferscheidii, Vratialavinc, apud G.
Koebnerum, 1884.

