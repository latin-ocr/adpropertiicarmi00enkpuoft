LIBER SECUNDUS.

ELEGIA Ι.

2. unde meus veniat mollis in ore liber

ore N; ora AF DVn. Hertzbergius Palmerus Phillimorius
praeeunte Scaligero lectionem N in textu ponunt. Hertzbergius
(Quaest. lib. II p. 142) haec annotat: „propriam praedicati vim
non in verbo veniat, sed in mollis positam esse, ablativus
post praepositionem in docet frustra a criticis tentatus”.

Sed iam Burmannus veniat in ora iungenda esse intellexit;
differunt enim venire in ora (Prop. ΙΙΙ, l, 24; 9, 32;
Catull. 40. 53 Hor. epist. Ι, 3, 9) et esse in ore sc. populi
(Ov. fast. Vl, 528, her. XVI, 34).

5 sqq. sive illam Cois fulgentem incedere cogis,

hoc totum e Coa veste volumen erit;
seu vidi ad frontem sparsos errare capillos,

gaudet laudatis ire superba comis.
Verbum c o gis (vs. 5), quod fere omnibus hoc loco suspectum
vel vitiosum visum erat, a Vahleno (SPrA, 1882, p. 271 sq.)
defensum est3 si viro clarissimo credis, vim verbi c o g e n di hic
attenuatam esse putandum est, quod ostendere conatur locum sic
Germanice vertendo: „magst du sie nun im koischen Gewande
glfinzend einherzugehen b e stim m e n, so wird daraus ein
ganzer Band vom koischen Kleid”.
Ei adstipulatus est vir doctissimus Magnus (Jahresber. des
Phil. Vereins zu Berl. IX, p. 266); in textum recepere Roth-
steinius et Phillimorius.

