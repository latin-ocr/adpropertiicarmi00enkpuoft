—107--

quamquam nomen Cynthiae nondum nominat, lepidissimo illo
de Amore carmine iam confitetur semper amare se cogi;
praeterea haec elegia et initium sequentis defendunt artem
elegiacam denuo susceptam. Sed errat Itesius, si putat elegiam,
de qua agimus, nihil nisi artis elegiacae defensionem praebere;
blando enim carmine Cynthiam sibi conciliare conatur: „felix
est” ait „si ei in gremio puellae carmina recitare licet’'; quam arden-
ter cupiat puellam secum in gratiam redire ostendunt vs. 15. 16.
Quomodo autem haec cum sequentibus cohaereant, optime docet
Fleischmannus (Quaest. Prop. 1, p. 24): praecedentibus enim
Propertius dicit unam Cynthiam sibi pluris esse quam omnes
ceteros, neque solum in vita, pergit, sed etiam post mortem,
eaque de causa se contentum fore dicit, si Cynthia suas exsequias
sit secutura; ei igitur de ea re praecepta mandat. Deinde apte
confert Tib. carm. 1. l, 57 sqq.:
Non ego laudari curo, mea Delia: tecum
dummodo sim, quaeso, segnis inersque vocer;
te spectem suprema mihi cum venerit hora,
te teneam moriens deficiente manu:
flebis et arsuro positum me, Delia, lecto
tristibus et lacrimis oscula mixta dabis.
Semper enim timet poeta, ne funus suum Cynthiae amore
careat, cs. Ι, 19.
Praeterea versus 17. 18 quamquam igi tur in initio carminis tortasse
defendi potest, nequaquam apti sunt, qui novam incipiant elegiam.
Post 42 Hertzbergius lacunam statuit, et apud Vahlenum novum
incipit carmen, quod eodem redit. Haec sunt Hertzbergii verba:
„eum quem ita contentum sua conditione modo vidimus et beatum,
ut vel post cineres alia uti se velle negaret, hunc eundem
continuo iubent (librarii) vitam suam exsecrari horamque ipsam
qua primum lucem adspexerit detestari.”
Sed si quis putat Propertium hoc carmen laeto animo scripsisse,

egregie fallitur3 bene enim observat F leischmann hanc esse

