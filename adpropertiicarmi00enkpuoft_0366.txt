42.

43.

—350—

Versum cum Passeratio lego:

mobilis e rectis (N: erecti) fundere gaesa rotis
Baehrensius a lectione Ο effecti proficiscitur, unde: e vectis
facit, quod si verum sit, longius tamen absit ab O quam a

Neapolitano. Hoc quoque loco Neapolitanus vestigia veri optime

omnium servavit.

illi virgatis iaculantis ab agmine bracis

torquis ab incisa decidit unca gula.
Ad hunc versum Rothsteinius habet hanc absurdam adnotationem:
„illi accidit ut torquis viri virgatis bracis ab agmine iaculantis
incisa gula decideret. Nachdem durch ein im Dativ stehendes
Pronomen die Person bezeichnet ist, von der die Rede ist,
wird sie nachher noch einmal im Genetiv eines Participiums
genannt‚ wo auch ein sich an das Pronomen anschliessender
Dativ hatte stehen konnem so IV, 7. 23 at mihi non oculos
quisquam inclamavit euntis’'. Tales adnotationes, quae contra
sanae artis praecepta pugnant nihilique faciunt grammaticam,
pessumdant philologiae studium, quoniam tali exemplo vitiosissima
quaeque defendi atque sana haberi possunt. Bonam sententiam
certe praebet ingeniosa, sed audacissima Schraderi coniectura:

illi virgatas maculanti sanguine braccas

torquis ab incisa decidit unca gu1a3

sed recte observat Postgatius (Praefat. ed. p. VII): „nondum
incisa gula bracae sanguine maculari praepostere dicuntur''. ls
Lachmanno viam praeeunte locum sic edidit:
illi (ut) virgatis iaculans it ab agmine bracis,

torquis ab incisa decidit unca gula,
Sed etiam lenior emendatio Kraffertii (Beitrfige p. 148):
illi virgatis iaculanti (ante) agmina bracis

torquis ab incisa decidit unca gula.
Quomodo corruptela inrepserit apparet; cum a n t e post

iacul a n ti excidisset, versus e coniectura infeliciter expletus est.

