21.

-49-

fieri deberet — arta esse vincla et singularia quoque sibi respondere.
Sed neque ea vincla videmus nec argumentum et animus sibi
contraria sunt in utraque parte.”

Si carmen cum Rothsteinio sic dividimus, ut versus 1—24 et
25 — ult. pro duabus elegiis habeantur, vehementer displicet
prioris carminis finis: postquam enim poeta initio acerbe Cynthiam
perstrinxit: hac tamen excepta perfidia, in fine gravior
reprehensio requiritur3 apud Rothsteinium elegiae finis egregie
languet, et tota elegia, quae post divisionem orta est, nihil nisi
fragmentum esse videtur, nam quis credat Propertium, prae·
clarum artificem, carmen scribere, quo Cynthiae obiciat eam, cum
ipse in periculo versetur, tam sero venire, deinde elegiam
claudere tali disticho:

quarum nulla tuos potuit convertere mores,

tu quoque uti fieres nobilis historia?

Videamus nunc de aliquot locis difficilioribus:

Coniugis Euadne miseros elata per ignis

occidit eqs.

Coniungo elata per miseros ignis, id est per ignes
emicans. Si elata cum Baehrensio concitata vel magna-
nima vertimus, praepositio per se non recte habet. Nam per
aut motum significat, quo modo Baehrensii explicatione accepta
verti non potest, aut modum, quo aliquid fit. Sed occidit per
ignes sic acceptum valde languet. Probo igitur Rothsteinii huius
versus explicationem. Burmanni coniecturam mixtos pro misero s
falsam habeo, non quod nesciam miscere cineres, miscere
ossa Latine recte dici, sed quia ignes, cum Euadne per ignes
emicat, nondum mixti sunt, et prolepsin accipere durissi-

mum est.

In contextu tractando etiam versum 29 praeterii, ubi haec in

codicibus invenimus: multa prius vasto labentur
4

