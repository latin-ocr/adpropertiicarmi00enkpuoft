29.

—194—

uiatori credidissem3 ecce autem severus ille sui oblitus meae
puellae blandiri est ausus. Iratusne es, inquies; immo vero ignosco
tibi; unum gaudeo te iam desiturum esse Amorem despicere;
quid nunc tibi severa illa studia prosunt? Quam felix esses, si
carmina amatoria legisses”.

Nihil hic deesse vides, neque recte Postgatius in sua editione
anno 1894 in lucem missa post vs. 26 lacunam statuit, neque

recte inde a versu 27 novam incipit elegiam.

aut quid . . . . tibi prosunt carmina lecta?>

Eo loco, ubi lacunam reliqui, Neapolitanus erechti, DVFL
erethei habent. Editores recentiores, in quorum numero
Rothsteinius et Phillimorius sunt cum Memmiano Erechthei
legunt Homerum a poeta significari putantes. Huic lectioni satis
multa obstant; verissime enim observat vir clarissimus Hart-
man (De Horatio poeta, p. 143): non facile credo quemquam
amicorum suorum sic esse allocutum Propertium: „Quid tibi
nunc prodest quod Homerum legisti‘’? Quotus enim quisque
hominum paulo cultiorum Homerum n on legerat, neque eius-
modi Ilias et Odyssea sunt ut vel is qui memoria eas teneat
sibi supra vulgus sapere videatur, seque illis rebus quibus ceteri
omnes commoveantur tangi non posse arbitretur.”

Praeterea non est cur legentes: sen ex Erechtheu s Ho-
merum potissimum significari intelligant. Quin etiam collato
versu 41 de Aeschylo cogites.

Ad coniecturam: Erythraei, quam excogitavit Ellisius (JPh.
XXII, p. 24) intelligendam tam recondita doctrina opus est, ut
vix ac ne vix quidem intelligere possimus Romanos litteratos
hoc nomen legentes statim scisse, de quo poeta ageretur. Quid
autem ipse Propertius scripserit, aut nos nescire fatendum est,
aut iam Scaliger verum invenerat, qui Lu cre ti proposuit.

Fortissime hanc ingeniosam coniecturam defendit vir cl. Hart-
man (1.1.)

