24.

-129-

Post versum 23 plerique viri docti, inter quos Lachmannus
Baehrens Rothstein, carmen nostrum claudendum esse putant;
sed cum Hartmano et Phillimorio credo totum carmen unum
esse, et cum magno detrimento dividi.
Nostrum carmen nos optime docere potest, quare Propertius
tantus poeta sit. Carmina eius vivunt; ubique ira dolor gaudium
tam vividis coloribus pinguntur, ut eadem, quae poeta, sentiamus.
Videmus ut poeta modo iram suam compescat, modo irae non
compos sit. Luctatur, sed interdum vincitur. Talis et spiritus
carminis, ut iam ad vs. 1—4 explicavi.
Sed lege mecum vs. 19. 22:
at tu etiam iuvenem odisti me, perfida, cum sis

ipsa anus haud longa curva futura die.
quin ego deminuo curam, quod saepe Cupido

huic malus esse solet, cui bonus ante fuit.
Nonne ita est, ut ego dixi? Primum subiratus dicit Cynthiam
mox anum fore, sed statim se consolatur, neque tamen diu.
Nam versu 23 in capillos tinctos eius et faciem
fucosam invehitur. Quis non sentit versus 23 sqq. multis
verbis eadem dicere, quae versus 20 breviter attingit? Recte
igitur Paley in editione sua: „in this elegy the poet grows not
only impatient of Cynthia's cruelty, but so unpolite as to taunt

her with becoming old and dyeing her hair'‘.

ludis et externo tincta nitore caput?

Cum ludendi verbum hoc loco de lusu amatorio (cf. 1 10, 9)
adhibitum mihi nimis obscurum videatur, commendo Housmani
coniecturam vadis (JPh. XVI, p. 6); minus bonam sententiam
dat Kraffertii (Beith III, p. 143) coniectura laedis.

31. 32. Hoc distichon versuum ordinem male interrumpere vidit

Scaliger; Baehrensius‚ cui Otto adstipulatus est (Versumst. Ι p.

13), versus 31. 32 post 28 transposuit. Risbergius (Emend. et
9

