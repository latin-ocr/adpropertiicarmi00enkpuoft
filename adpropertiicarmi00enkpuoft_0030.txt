—14-

39. o utinam talis perducas, improbe, noctes

P e r d u c a s, quae omnium codicum lectio est, Lachmannus
Muellerus Vahlenus Palmerus Baehrensius cum editione Gryphiana
a. 1551 in producas mutant.
Sed perducere optime habet; significat enim: ad finem
u sque ducere, explere, conficere, duriter moles-
te q u e agere (sic recte F rigellius p. 16). Editores autem te
Broukhusium tuum evolvere iubent; examinemus igitur locos
ab eo collatos: Ter. Ad. 591 (ed. Dziatzko) . . . . cyathos
sorbilans paulatim hunc p r o d u c a m diem.
Hoc loco producere est usum rei supra terminum
quendam fruendi causa extendere (Frigellius); et
sic Ruhnkenius (Dictata in Ter. com. cur. Schopen p. 198)
locum explicat: diem quam potero longum faciam.
Statius, Theb. VIII, 218: at non Sidoniam diversa in parte per urbem

nox eadem ε vario p r ο d u c u n t sidera ludo

ante domos intraque,
hoc est, inquit scholiastes Barthii‚ noctem extendunt,
siderum tempus student prolongare eqs.
Idem significat producendi verbum: Fest. Avien. descr. orbis: 752:

hic chorus ingens
feminei coetus pulchri colit orgia Bacchi:
p r o d u c i t noctem ludus sacer.
Eodem modo explicandi hi loci Horatiani ε
Od. 3. 21, 23 te Liber et si laeta aderit Venus
segnesque nodum solvere Gratiae
vivaeque p r o d u c e nt lucernae,
dum rediens sugat astra Phoebus.

et sat. I, 5, 70: prorsus iucunde cenam p r o d u c im u s illam

et hic locus ex Lucano 10:
postquam epulis Bacchoque modum lassata voluptas

imposuit, longis Caesar p r ο d u c e r e noctem

inchoat alloquiis.

