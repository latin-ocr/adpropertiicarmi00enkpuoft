—183—

120) refutata sit, Varia coniecere viri docti; Vahlenus:

cur tua te Herculeum deportant esseda Tibur?
L. Muellerus et Rothsteinius:

cur aut te Herculeum deportant esseda Tibur?
Baehrensius :

cur tua te Herculeum deportant esseda Tibur?
Phillimorius ε

cur autem Herculeum deportant esseda Tibur ?
Hartmanus:

curve tua Herculeum te portant esseda Tibur?
Ex his coniecturis Vahleni et Baehrensii nimiam ἔμφασιν dant
pronomini tu a, ut recte observat Housmanus (l.l.); in Philli-
morii correctione contra pronomen te aut tua aegre
desideratur: Hartmani emendatio et Muelleri optimae sunt,
sed equidem eligam Housmani inventum, quod aeque bonum
sensum restituit, sed propius abest a ductibus litterarum:

curnam te Herculeum deportant esseda Tibur?

In hexametro quoque explicando multum sudaverunt viri docti.
Pentameter ab Rothsteinio, qui sic legit:

Appia cur totiens te via ducit anus,
explicatur comparatis: charta anus (Catull. 68, 46), fama anus
(78. 10). Concedo Appia anus Latine dici posse, sed qui
Appia via anus scribit nihil dicit. Ellisius (JPh. XV, p. 15)
cum Fonteinio anum legens putat Cynthiam anili habitu duci
se curavisse per viam Appiam ad arcanas tabernas, confertque
narratiunculam apud Nonium (Comm. Gregor. Nazianzen. Ι. 64).
Sed contra omnes tales explicationes pugnat firmissimum argu-
mentum, quod primus protulit Hartmanus: (Een en ander over
Propertius p. 7) Appia via ducit tantum defendi posse, si
addatur locus, quo via ducat.
IV, 8 Cynthia se amatore quodam comitante Lanuvium confert3
num igitur dubitamus, quin recte emendarit Jortinus:

Appia cur totiens te via Lanuvium?

