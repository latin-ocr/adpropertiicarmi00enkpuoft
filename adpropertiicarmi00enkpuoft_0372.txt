-356-

39. et Persen proavi simulantem pectus Achilli
quique ¹) tuas proavus fregit, Averne, domos.

Cuius coniecturas, quamquam Postgatius olim (Select El. p.

236) nimis audaces nominabat, tamen in editione 1894 recepit.

Versum 39 tamen sic scribit: „et Persen proavo ⁹) stimulantem ⁸)

pectus Achille ²)'’; credit enim Silium Italicum hunc locum

saepius imitatum esse:

Sil. It. XIV, 93: . . . tam praecipiti materna furori
Pyrrhus origo dabat stimulos, proavique superbum

Aeacidae genus, atque aeternus carmine Achilles

XV, 291. hic gente egregius veterisque ab origine regni
Aeacidum sceptris proavoque tumebat Achille
Mihi tamen s tim ula nte m vitio deberi videtur, quoniam
tum demum versum, qualis traditus est, vertere possumus, cum
Lipsii coniecturam p r o avo... Achille assumpsimus. Quam
ob causam Italorum coniecturam si m ula n t e m recipiendam
esse censeo, sed omnino Munronis et Postgatii de hocloco
opinio mihi non probabilis videtur, cum si eos sequimur gravissima
vulnera hic haerere putandum sit: lacuna enim statuatur
necesse est, nec non versus 40 medicina indiget. Quod autem
coniectura A v e r n e recepta de Hercule, paterno proavo
Macedoniae regum, cogitant, mihi prorsus non placet Corneliam
Herculem invocare testem; quid enim Corneliae cum Hercule?
Neque igitur sic multum proficimus. Melius certe quod
Baehrensius cum Heynio edidit:
qui Persen proavi simulantem pectus Achilli
et tumidas proavo fregit Achille domos;
cum tamen coniunctio e t ante q ui aegre desideretur, locum

sic legere velim :

 

²) Herculem vult.

¹) proavo. ..Achillex Lipsiu03 ⁸) stimulantum: O.

