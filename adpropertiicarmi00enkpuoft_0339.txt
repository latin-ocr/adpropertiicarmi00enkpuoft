—323-

hortantem fingit, ut quidlibet scribat; non opus est puellam
amatori cuiquam scribere; recte Rothsteinius: „was sie schreibt,
ist gleichgiiltig”.

39. 40. semper habe morsus circa tua colla recentis,
litibus alternis quos putet esse datos.

alternis N; alterius FLD.
Recte alterius scribunt Baehrensius Vahlenus Rothsteinius;
litibus sanum esse non credo; morsus non litis signum est,
sed lusus amatorii, cf. Plauti Pseud. 67 teneris labellis
molles morsiunculae.
Si audit amator puellam cum alio litem habuisse, non irascitur,
sed laetus sperat mox rivalem suum eiectum iri.

Cum Guyeto Baehrensio Hartmano restituo: lusibus.

44. cum ferit astutos comica moecha Getas.

Pro astutos Baehrensius austeros legit, male: ipsos servos
versutos capi a Thaide dicit poeta.

Coniectura com is amica, quam Guyetus pro comica
moecha proposuit, a solo Baehrensio in textum recepta est.
Nonnulla tamen nos de lectione tradita dubitare cogunt.
Moecham Thaidem vix appellare possumus: comica epithe-
ton otiosum videtur; nam hanc solam ob causam comica vo-
catur, quia partes agit in comoedia, quod non opus est addi.

Contra comis oppositum estvoci probra vs. 41. Comis sis:

haec praecipit anus.

47. 48. Ianitor ad dantis vigilet: si pulset inanis,

surdus in obductam somniet usque seram.

si pulset inanis O.

Melius inscriptio Pompeiana: pulsat, quod recte assumunt

Baehrensius Postgatius Hartmanus.

51. 52. aut quorum titulus per barbara colla pependit,

caelati medio cum saluere toro.

