17.

14.

-137—-

Eum secuti sunt Rothsteinius et Phillimorius. Ego tamen cum
Lachmanno Italorum coniecturam:

eiecta est, tenuit namque Creusa domum,
recipere malim, nam primum eiciendi verbum saepius absolute
ponitur (cf. ΙΙ, 9, 2), deinde t en uit Rossbergii coniectura
recepta satis obscurum, cum obiecto d o m u m perspicuum,

postremo parenthesis minus venuste dividit sententiam.

Hunc versum praeeunte Phillimorio (in adnotatione critica) sic
legendum censeo:
nunc quoque qui restet, iam pridem quaeritur alter

totumque locum — ex parte Hertzbergii verbis usus —- sic inter-
pretor: „etiam post damna accepta nihilo setius nimia facilitate
peccant; nunc quoque, cum discere potuisses, nihil didicisti:
iam enim alter quaeritur amator qui tibi perstet. Caveas autem,
ne repudiata iterum repudieris; ego tamen tibi fidus sum

semperque manebo”.

ELEGIA XXII.

In initio huius carminis haereo post versum 10:
quae si forte aliquid vultu mihi dura negarat,
frigida de tota fronte cadebat aqua.

Pronomen relativum, quid significet non intelligo; nam non
possunt significari puellae quas poeta praecedentibus versibus
laudat, quia non locutus est de puellis quas Demophoonte praesente
in theatro admiratus erat, sed in universum dixit se in feminis
semper aliquid observare, quod se accenderet.

Hoc argumento adductus aliquid intercidisse statuo, ut cum

Fonteinio Baehrensius et Hartmanus credunt.

quod quaeris quare non habet ullus amor3

sic cum Lachmanno interpungendum esse non observarem, nisi

