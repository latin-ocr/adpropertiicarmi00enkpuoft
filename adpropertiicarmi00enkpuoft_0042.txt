-26—

8. Multi viri docti putaverunt aliquot versus huius elegiae a
librariis suo loco esse motos. Primus W. Fischer versus 25. 26
posuit post 14, quem sequitur vir doctus Otto (Die Versum-
stellungen bei Properz 1 p. 4). Baehrensius 23—26 post 14
transponit improbante Ottone. Sed ego cum Hartmano credo
neutram transpositionem recte se habere, quod versibus 25. 26
optime conclusio totius carminis continetur.

Quod Otto quoque perspiciens non recte contendit particulam
aliquam (at, vero, igitur) aegre desiderari cf. ΙΙ. 28. 59. Super-
vacuanea igitur est transpositio. Sed quod Otto transpositionem
defendere credit, id ego ad eam condemnandam adhibeo. Haec
autem sunt verba viri docti: „echt Properzianisch ist die Anaphora
tu cave, te quoque, entsprechend der vorausgehenden: me
laudent — me legat”. Coniunctio quoque post 13. 14
bene se habet; post tu cave etc. langueret. Contra Baehrensii
transpositionem pugnat etiam futurum p ο t e r u n t post coniunctivos
optativos male positum.

Housman 23, 24 post 10 transposuit, quod Postgate in textu
ponit. Sed huic quoque traiectioni futurum poterunt obstare
iure observat Hartman. Postquam poeta dixit hinc cupio
nomen carminis ire mei, coniunctivus optativus sequatur
necesse est, neque versus quales sunt 23, 24, in quibus ovat
poeta non dubitans quin futurum sit ut gloriam nanciscatur

sempiternam, post versum 10 ullo modo ferri possunt.

ELEGIA VIII.

7. Versu 7 fulcire integrum esse {et alii docuerunt et Roth·

steinius; pruinas cum DV legendum esse iure contendit
Solbisky (De codicibus Propertianis p. 185). Pro positas

