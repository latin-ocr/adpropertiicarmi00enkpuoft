-247 -

sic redeunt, illos qui tetigere locos.
18. Pro tuae, quod est in Ο, cum Italis legendum est s uae.

25. Castra decem annorum et Ciconum mons, Ismara, Calpe
Quominus haec lectio tradita, quam Rothsteinius allato Strabonis
loco quodam (Ι p. 25) tuetur, sana habeatur, obstare videtur
primum quod Propertius ceteros omnes Ulixis casus aliqua re
addita illustrat, C alpam autem obscurissime intericit. Atqui
si Calpae mentionem facere voluisset, de hoc loco tam remoto
quo Ulixes tatis actus est, aliquid addidisset, ut hanc moram
nobis clare ante oculos poneret. Deinde multo veri similius
videtur Propertium attingere ea quae legimus in Odyssea, quam
hausisse ex carmine ignoto. Quod Calypso Aeaeam vocat, nihil
contra me demonstrat. Talis memoriae lapsus valde excusabilis est.
Lectio Calpe me iudice docti alicuius librarii est, qui modo
opus legerat geographicum. Vitium tollitur, si cum F onteinio
capta scribimus. Restat altera quaestio difficilior, quid pro
vocabulo mons legendum sit. Fonteinii coniectura manus et
L. Muelleri correctio Mars minus placent. Baehrensii coniec-
tura dom us versum longiorem reddit. Quas ob causas cum
Rossbergio (Luc. Prop. p. 34.) hexametrum ita scribo:

Castra decem annorum et Ciconum mors, Ismara cap ta,
cf. Odyss. IX, 40: ἔνθα wydo πόλιν ἔπραθον, ὤλεσα ὅάὐτούς
Pentameter in integrum restituitur Marklandi emendatione tru x
pro mox, quae et a Wittigio (Krit. Bem. z. Prop. p. 7) et ab

Hartmano vera habetur.

ELEGIA XIII.

2. et Venerem exhaustae damna querantur opes

Sic cum codicibus (Neapolitani vitio e x h a u s to correcto)

