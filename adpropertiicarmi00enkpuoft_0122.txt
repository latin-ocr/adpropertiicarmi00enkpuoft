*106—

putavit. „Haec elegia” inquit „e duabus non unius argumenti
coaluit; nihil certius”. Hemsterhusius 1) quoque primos sedecim
versus seperandos esse Broukhusio assentiens eos priori elegiae
conectere voluit. Lachmannus ex nostra elegia duas fecit (vs.
1--16 et 17 usque ad finem), cui viri docti Mueller Vahlen
Postgate Ites (De Prop. eleg. inter se conexis, p. 27) adstipulati
sunt. Ex quibus Itesius totam quaestionem diligentissime trac-
tavit Rothsteinii argumenta quibus is demonstrare vult unum
esse carmen nostrum (Anhangz p. 343) refutare studens. Scribit
autem Itesius (1.l.): „offendimus si codices sequimur, ea re quod
duo argumenta tam diversa una elegia coniunguntur. Versus
1-16 enim de arte elegiaca agunt quae Cynthiae admiratione
defenditur (vs. 7), reliqui mortuum ut colat illa optant. Est
quidem communis sententia quae coniungit partes: utroque loco
favorem puellae adipisci vult poeta, sed res plane diversae non
ob eam causam confunduntur”. ,

Deinde refellere conatur argumenta quibus Rothsteinius demon-
strare vult unam esse elegiam. Rothsteinio dicenti (p. 218 eius
edit.) unum coalescere carmen ex his duobus argumentis, quod
Cynthiam solam amat poeta toto ex animo itaque mortem
exspectat („die Erwartung eines nahen TodeS, der selbst als
eine unvermeidliche Folge eben ienes Liebesverhiiltnisses
erscheint”) respondet Itesius: sed initium el. 13 non dicere

vult: „mox mortuus ero” sed: „facere non possum, quin
elegias canam”. Concedo Rothsteinium carmen minus feliciter

enarasse, neque tamen cum Itesio carmen dividere velim. Elegiae
enim, ut iam ad elegiam X observavi, in hac parte libri secundi
mihi ita inter se cohaerere videntur: postquam poeta intellexit,
solum se futurum esse, quoniam Cynthia se non iam amaret
(el. 9,46), sequenti carmine de puella non iam cogitare atque
maius opus movere vult et carmine undecimo iratus exclamat:

sc ribant de te alii. Sed paulatim amor puellae redit, et

 

¹) in edit. Burmanni, p. 9³9.

