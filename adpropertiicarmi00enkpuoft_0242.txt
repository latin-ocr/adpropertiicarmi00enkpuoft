— 226-

Credo me iam demonstrasse ne Vahlenum quidem imperativi
usum absolutum explicare posse.
Versus 25—28 autem ne a sequentibus separentur monet contextus.
Postquam vs. 28 dixit:
et audaci tu timor esse potes,

optime adnectuntur querelae de audacia hominum mari se
committentium. Transpone autem cum Ottone versus 13—16
post 24 et omnia bene procedunt.
Versus 19—22 a plerisque viris doctis male explicantur, quod
effecit, ut Postgatius (in edit. 1894) et Nairnius ¹) eos delere
vellent.
Rothsteinius eos versus sic explicat: Argynno saltem suum
sepulchrum esse, Paetum insepultum escam piscibus natare.
Hoc tamen sibi velle verba Propertii non facile credam.
Melius Vahlenus: „Wenn es heisst: sunt Agamemnonias testantia
litora curas, so sollen die Ufer, wie sie fiir Agamemnons
Schmerz mugen, zugleioh und dadurch Zeugniss ablegen fiir
die Gefahr des Wassers dem Niemand ungestraft zich anvertrauf'.
Sed Athenaeus XIII, 603d nobis tradit Clemente Alexandrino
(Protrept. 34) et Stephano Byz. (sub voce) assentientibus
Argynnum non in mari sed in Cephisso flumine esse submersum.
Me igitur iudice versus a poeta additi sunt, ut exemplo mythologice
ostenderet undam habere deos inexorabiles ⁹). Versum 22 corrupte
esse traditum fere omnes consentiunt. Ex coniecturis recentioribus
cito has:

quae notat Argynnum poena minantis aquae (Otto, H.23, p. 42)

quae notat Argynnus‚ praeda morantis aquae (Thompsom
CR. XII, p. 407)
Equidem propono:

quae notat Argynnus, praeda minantis aquae.

 

¹) Class. Rev. XIII p. 393.
¹) Sic Otto (Versum-t. 1 p. 19).

