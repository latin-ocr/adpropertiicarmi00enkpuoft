-25-

34. Hic lectionem traditam eo modo quo'2Rothsteinius defendere

16.

non possumus: nam sic ac c e p tu s languidissime positum esset.
Praestat cum Heinsio legere asserti pars eris imperii
(vid. Burman.), nam accipere imperium eo sensu qui
requiritur non recte dicitur. Cum nostro versu comparandus est
Verg. Georg. ΙΙ, VS. 40: o decuS, o fa m a e merito p a r s
maxuma n o s t r a e , quod Lachmannus 1) recte interpretatur:
qui maxime, ut mihi fama sit, efficis. Sententiam Batave
optime reddit vir cl. Hartman: als gij u voor de u i t-

breiding des riiks verdiensteliik maakt.

ELEGIA VII.

Hoc versu nulla emendatio corrupti vocabuli eviolasse
melius placet, quam id quod olim habebat vetus codex teste
Beroaldo:

quod nolim nostros evoluisse deos.
Quae L. Muellerus (praefat. edit. p. XIX) contra hanc correctionem
profert evoluisse longius abesse a tradita scriptura, neque
Propertium diaeresi in verbis volvendi et solvendi uti, non
gravia sunt. Talia enim poetae metri causa adhibent, neque
carmina Propertiana tam multa sunt, ut inde certi aliquid deducere
possimus. Adhibere similiter diaeresin in hoc verbo Ovidium
Her. 12. 4:

debuerant fusos evoluisse meos,

praeterea observat Frigellius (Prop. el. duodecim, p. 17).

 

1) Lachmannus nostrum locum infeliciter tractavit, nam postquam verba Vergilii

a me supra citata, recte, ut dixi, interpretatus est, nostrum versum mirum in modum

sic reddita pars imperii erit qui alterius imperio paret. Passeratii

coniectura: et acceptis par eris imperiis a Postgatio probata in hunc locum

minus quadrat.

