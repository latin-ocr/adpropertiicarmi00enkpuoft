—332 —

quam correctionem defendendam Housmanus (JPh. XXI, p.
168) citat [Tib.] IV, 3, 3, ubi optimus codex praelia, ceteri
pectore exhibent. Cum pectora nihil nisi mera coniectura

videatur, ego cum Hartmano proelia verum habeo.

23. 24. at mihi non oculos quisquam inclamavit euntis:

26.

unum impetrassem te revocante diem.
Kraffertius (Beitrage p. 148) Italorum coniecturam incli-
navit pro in clamavit commendat: sed iniuria, nam penta-
meter docet hexametrum non locutum esse de oculis condendis.
Iacobus autem observat: „posse amore, desiderio, voto retineri
fugientem animam putarunt multi'’. Confer ΙΙ, 27. 15:

Si modo clamantis revocaverit aura puellae,

concessum nulla lege redibit iter.

et annotationem Paleyi.
Euntis idem valet atque labentes: non igitur opus cum

Housmano (JPh. XVI, p. 14) eunti reponere.

Si hunc versum ita explicamus, ut explicat Rothsteinius, Guyeti

coniectura abiectum pro obiectum tortasse carere possumus.

35—38. Iam Scaliger hos versus alieno loco legi intellexit. Iure enim

rogat Luetiohannus (Commentat. Prop. p. 40): „quare enim
factum est, ut inter querellas quibus v. 13—50 Propertium
obruit Cynthia subito eundem adhortaretur, ut servos mortis
suae auctores cruciaret? at ne ibi quidem quo eos transtulit
Scaliger, post v. 46 locum? suum defendunt. sed coniunctivi
uratur candescat tollat demonstrant mandatorum, quae
inde a v. 71 se amico daturam esse pronuntiat Cynthia, haec
partem aliquam efficere”. Reicit autem Luetiohannus illa disti-
cha post v. 76, nos Postgatium sequi malumus, qui eos post 72
transposuit; de Chloride enim loquens sponte de morte sua
cogitare inducitur3 sic verba sensi ego perspicua fiunt: „nempe
sensi ego, cur mihi pereundum esset, Chloris tibi persuasit, ut

foedum hoc {acinus committeres”.

