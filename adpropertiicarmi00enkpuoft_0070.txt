-54-

salva lingua dici posse; mihi tamen persuasum est Volsci com-
mentum prona unice verum esse. Si enim singula verba
accuratius perpendimus, videmus hoc loco adhiberi adiectiva
nobis molestias quibus amator obnoxius est clare ante oculos
ponentia. Plena sidera autem nihil dicunt; prona vero i. e.
cadentia sidera misero amanti clamant: „mox dilucescet ¹),
cave maneas ante ianuam, ludibrio habeberis a praetereuntibus;
infecta re domum abire poteris’'.

Praeterea comparanda est utilissima Broukhusii ad hunc locum

annotatio.

38. quae solet irato dicere tota loco

Sic O. Rothsteinius pro tota cum Beroaldo tuta edidit. Sed
eius lectio tam contortam flagitat explicationem, ut de ea tacere
praestet, praesertim cum melior lectio iam inventa sit. Credo
enim pro toto editionem Rheginum (1481) recte dedisse:
turba. Turba optime dicitur de iuvenibus petulantibus qui
nocte per vias vagantur. Reliqua pars versus facile restituitur,
si observationem Phillimorii in nostrum usum convertimus.
Is autem in apparatu editionis suae adnotat: „L a littera 1 in
codice Neapolitano vix dinoscas'’. Quid igitur?

Versus iam sanus est, si cum Heinsio loco in ioco mutamus?
Non opinor, nam lepida atque vera est Kraffertii adnotatio
(Beitrage p. 141) „Heinsius' ioco (ist) wirklich ein iocuS,
da Schimpfen im Scherz keinen Sinn hat''. Dixi versum non-
dum sanum esse, sed longe aliter de Heinsii invento iudicabis,
si aliam lenissimam correctionem admittes: ingrato pro irato,
quod vitium saepius in hoc libro redit, cf. Ι, 6, 10. Totum ver-
sum igitur sic edere velim:

quae solet ingrato dicere turba ioco.
cf. Ov. Fast. III, 738: non habet ingratos fabula nostra iocos,

 

¹) Macrobius Sat. 1, 3: primum tempu· diei dicitur mediae noctes inclinatio.

