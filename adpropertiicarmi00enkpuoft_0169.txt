—153—

ELEGIA XXV.

17. at nullo dominae teritur sublimine amor, qui

restat etc.
Versum 17 corruptum esse fere omnes editores concedunt.
Davisiusin notis ad Cic. de nat. D. ΙΙ C. 2 dominae molimine
excogitavit, hoc sensu „licet omni conatu Cynthia adnitatur
amorem meum amovere, nil agit tamen”. Ei adstipulati sunt
Marklandus Hemsterhusius Lachmmnus, et nostra aetate
Lucianus Mueller.
Vahlen vocabulis su b lim i n e crucem apponit veritatem
reperiri posse desperans.
Rothsteinius annotat: „dominae sub limine gehort in den
Relativsatz zu restat, und limen ist hier die obere
Thiirschwelle”. Ipse tamen sensit hanc explicationem satis
contortam esse, coniecitque (Anh ang p. 349): at nullo teritur,
dominae sub limine amor qui.
Quid autem legendum sit, dicere poterimus, simulac statuerimus
utrum amor qui retinendum sit necne. Muellerus enim ad-
notat (Praestat. edit. p. XXX): „illud qui sine dubio a correc-
toribus venit explendo versu, cum a Propertii arte metri sit
alienum''; assumit igitur Heinsii coniecturam: amator. Sed
subiectum verbi teritur abstractum sit necesse esse equidem
Rothsteinio assentior, quam ob rem olim cogitabam teritur
e versu 15 irrepsisse, quod Muellero quoque in mentem venit;
totumque versum sic restituere volebam:

at nullus dominae (removetur) limine amator,
partim Sandstroemii invento usus:

at nulla dominae (removetur) limine amans vi.
Nunc tamen hanc correctionem ut nimis audacem reicio:
Amor teritur pulcherrime dictum esse et post versus 15. 16
nihil aliud exspectari posse cuique, qui singula nostri loci verba

secum perpendit, concedendum est. Sequitur igitur, ut Heinsii

