—222—

ELEGIA VI.

3. non me laetitia tumefactum fallis inani
n on N; dum O.
Phillimorius ex N edit non; sed num legendum esse ex
ceterorum codicum vitiosa lectione dum, quae ex parte verum

servavit, luce clarius apparet.

9. sicin eam incomptis vidisti flere capillis?
illius ex oculis multa cadebat aqua?
Pro sicin eam (Baehrensius) O legunt sicut eam, N si
οἳ (z si causa). Hoc loco O meliores sunt quam N, Phillimorius
nihil mutans sic interpunxit:
sic, ut eam incomptis vidisti flere capillis,
illius ex oculis multa cadebat aqua?
Sed primum poeta debet quaerere, num revera flerit puella,
tum demum, num multas fuderit lacrimas.
Lectio O leviter mutata vera est: pro sic ut e a m cum Baehrensio

si cin e a m legendum.

11-14. nec speculum strato vidisti, Lygdame, lecto?

ornabat niveas nullane gemma manus?
ac maestam teneras vestem pendere lacertis,

scriniaque ad lecti clausa iacere pedes?
Ordinem horum versuum mutare voluit G. T. Suringarus in
prolusione Lingensi anno 1806 edita p. ΙΧ; transposuit
enim versus 12 et 14 inter se. Praeter Baehrensium et Hart-
manum nemo hanc transpositionem recepit.
Keilius (Observat p. 39), qui in carmine IV Suringarum secutus
est, hoc loco ordinem traditum defendit hisce verbis: „sic res cogi-
tanda, quasi addat quae oblitus era ’'. At nulla causa est, cur
putemus poetam hoc potissimum loco tam dura constructione
usum esse;nam in textu tradito infinitivi pendere et iacere

versu 12 male a verbo vidisti separantur.

