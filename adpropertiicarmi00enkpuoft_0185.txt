—169—

ELEGIA XXIX.

l. Primus statim lepidissimi huius carminis versus legentibus
permagnas difficultates peperit, nequedum verum repertum est.
Sed quaestio, quid ipse poeta hic dederit, arcte cum altera
cohaeret, utrum inde a versu 23 nova elegia incipiat —— id quod
putant Guyetus Rossbergius ¹), Sandstroemius, Eschenburgius
(Observ. cr. p. 36). Rothsteinius, Ites (De Properti elegiis inter

se conexis p. 47) necne.

Quid totum carmen sibi velit, recte explicat Baehrensius in
prolegomenis editionis suae (p. XXIV): „Cynthia postquam
totam per noctem Propertium trustra exspectavit, cum ille luce
appropinquante tandem veniret, irata tamquam num ipsa sola
cubaret speculaturum in longum tempus exclusit. iam in
gratiam cum amasia rediens poeta hoc carmine, quo minus
ipsum factum negare potuit, eo magis foedam illam suspicionem
(se quasi speculatorem adfuisse) diluere studuit: bene potum
et comissantem se ab ipsis Amoribus tamquam puellae famulis
deductum domum eius intrasse, aditurum, modo sola esset3 et
dum crimina a Cynthia sibi obiecta exponit, simul et veneres
eius et castitatem feminae commotae blanditurus pulchre
depingit finemque tacit sanctitatem amoris sui testificando
miseriasque ex illo tempore perlatas commemorando''.

Videamus autem, quibus argumentis Rothsteinius (Anhang p. 351)
usus sit, ut nobis persuaderet carmen in duas partes nullo

vinculo cohaerentes dividendum esse.

Primum h e s t e r n a n o c t e (v. l.) cum ultimo versu: „ex illo

 

¹) Postea Guyeti opinionem reiecit (Fleck. Jahrb. 1883, p. 72); recte praeterea
mane erat (v. 23) interpretatur: „nun war’s morgen& et. Ov. Fa. 1547; ep.
Hyperm. 79.

