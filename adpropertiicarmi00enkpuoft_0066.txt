„50-

flumina ponto. Vocabulum multa fere omnes corruptum
habuerunt et alius aliud proposuit; Rothsteinius solus textum
traditum defendere conatus est sic interpungendo: m u lt a
prius: vasto labentur flumina ponto etc. Sed
ridiculum est multa prius fient dicere, deinde duo
tantum exempla dare. Nam Diris 4, quo versu stabilire conatur
opinionem suam Rothsteinius, complura exempla enumerat poeta:
Ante lupos rapient haedi, vituli ante leones,

delphini fugient pisces, aquilae ante columbas,

et conversa retro rerum discordia gliscet:

multa prius fient, quam etc.

Deinde admodum dura est omissio verbi f ient.

Ex coniecturis propositis vulgo recipiuntur aut Mureti m u t a
pro m ult a legentis aut Passeratii n u l l a conicientis.

Sed prudenter observat Rossberg (Lucubr. Prop. p. 10): „Recte
monuit Hertzbergus Mureti invento non satis ἀδύνατον, quo
hic opus esset, significari eaque de causa Passeratii emendationem
n ull a praestare et in textum recipiendam esse censet. No-
bis cum neque horum neque illorum coniectura satisfaciat, alia
interpretandi ratio quaerenda videtur. Diligenter enim contu·
entibus nobis versum 30 qui de anni temporibus retro ducendis
agit neque mutorum neque nullorum fluminum in vastum
pontum defluxus satis illi versui videtur respondere.
Quamobrem codicum scripturam integram iudicantes vocem
m u lta non mutandum esse putamus. Verba autem vasto
ponto non dativo casu, sed ablativo explicanda
sunt''. De summa re assentior Rossbergio sic scribenti, sed tamen
medela egere locus mihi videtur. Quod vasto ponto et in
vastum pontum et ex vasto ponto verti potest,
me adducit, ut pro v a sto quo epitheto carrere possumus
cum Burmanno r e t r o coniciam; sed ne sic quidem placet
m u lt a, quod magnopere languere nemo non sentit; praesto

tamen est eiusdem Burmanni emendatio pro m u lt a a 1 t a

