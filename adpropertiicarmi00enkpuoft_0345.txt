82.

-329-

Pro differat cum Francio Schippersio Hartmano differet
scribo; coniunctivum pro futuro accipere hic nimis ambiguum
si coniunctivum idem valere atque imperativum putamus, Augusti
honori poetam detrectantem facimus3 cur enim Augustus parti

Orientis nondum victae parceret nisi ut filiis subigendam relin-

queret P

ELEGIA VII.

Luridaque -l- eiunctos effugit umbra rogos
E i u n c t o s corruptam lectionem Neapolitani plerique editores
emendare conantur Italorum coniectura evictos‚ quam varie
explicant. Rothsteinius evincendi verbum bic adhibitum esse
eodem modo atquo hoc loco Ovidii, Met. XIV, 768:
qualis ubi oppositas nitidissima solis imago
evicit nubes nullaque obstante reluxit:
de lumine igitur, quod tenebras et caliginem sepulchri evincit;
hoc tamen de lurida umbra dici nequit; sed quis hoc contextu
verbo evincendi eam sententiam dabit, quam vult Rothsteinius?
Aliquanto melior videtur Paleyi interpretatio: „e victos rogos,
e.i. qui Manes domare non possunt”. Sed obscurissime sic
exprimitur id quod legimus apud Aeschylum, Choeph. 315
τέκνον, φρόνημα τοῦ θανόντος οὐ δαμάζει
πυρὸς μαλερὰ γνάθος.
Num potest rogus, qui umbram domare non potuit, ipse nulla
re ad explicandum addita, domitus vocari?> Sed ne obliviscamur
e vic to s nihil nisi coniecturam esse. Passeratii tamen coniectura
exstinctos, quae praeterea propius ad ductus litterarum
accedit, omnes illae difficultates felicissime tolluntur. Eandem
coniecturam veram ducunt viri doctissimi Postgate (in edit. 1894)
et Hartman.

