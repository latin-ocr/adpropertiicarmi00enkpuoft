PRAEFATIO.

Quamquam multum in Propertio edendo explicando emendando
sudaverunt viri docti, vix unum poetam Romanum nominare potes
de quo critici magis inter se dissentiant, id quod primo adspectu
docent editiones inter se comparatae. Baehrensius et Postgatius textum
corruptissimum habentes permulta ex coniectura mutaverunt, pluri-
masque recepere versuum transpositiones, Vahlenus contra et Roth-
steinius paucissimas coniecturas in textu posuerunt, atque Phillimorius
etiam fortius traditam codicum auctoritatem vindicat. Et proiecto
verissimum illud Phillimorii „Quot editores, tot Propertii !’‘ Ita fit,
ut praestantissimus ille poeta, quem omnes iure meritoque summis
extollunt laudibus, magis quam alii scriptores Romani novam flagitet
editionem; primum tamen opus est commentario critico, qui singulas
quaestiones ad textum Propertii pertinentes accurate, sed ante omnia
sine ira et studio perpendat examinetque; nam Rothsteinius, etsi
multa collegit ad poetam nostrum melius intelligendum et licet ex eius
appendice et adnotationibus videamuS, id quod a viro tam docto, quam
est Rothsteinius, exspectamus, eum fere omnia quaecumque philologi
et Germani et aliarum gentium de Propertio scripserint comperta
habere, parum curavit rem criticam; sed praesertim hoc de eius
editione observare potes eum corrupta multa doctrina explicare malle
quam emendare. Verissime autem iam ante viginti annos magister
meus clarissimus Hartman scripsit in libro suo de Horatio Poeta
p. 134: „innumeri quidem Propertii loci ita traditi sunt, ut aut nulla

ratione intelligi possint, aut eiusmodi requirant explicationem qua

