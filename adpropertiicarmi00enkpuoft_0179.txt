—163-·

Aliam viam ingressus Heimreichius versus 5. 6 post 12 transponere
volebat, cui adstipulatur Hartman. Sed restat in pentametro
difficultas quaedam3

pericla viae maris et terrae

“ durissime enuntiatum est.

Waardenburgius autem aliquid excogitavit, quo recepto ¹) utrumque
incommodum felicissime tollitur. Distichon 5. 6 sic refingit:

seu pedibus Parthos sequimur seu classe Britannos,

et maris et terrae caeca perinde viast.

Nunc pluralis primae personae non iam offendit, nam refutat
in universum loquens eos qui funeris horam quaerunt; quocunque
enim nos conferimus, ubique nostra via caeca. Praeterea alterum

vitium remotum est.

7. Pro fletus quod legimus in N recte Housman (JPh.XX1‚ 118)
restituit fl es tu, quod magis placet quam Italorum coniectura
fletis, propterea quod sic transitus ad metuis — sic enim
cum Muellero pro domibu s(que) versu 9 legendum est —
minus durus est.

Pro tumultum cum codice Musei Britannici 23766 tumultu
(= tumultui) legimus3 deinde cum Neapolitano c ap u t scribimus:
cf. praeterea Housmanum J Ph. XXI, p. 189.

ELEG1A XXVIII.

Versus 33—34 post 1-2 transponendos esse Passeratius credidit,
sed nemo editorum recentiorum eum sequi ausus est praeter
Baehrensium, qui tamen versus 33—46 post 1—-2 ponere volebat.
Α quo dissentit Postgate, qui 3—32 pro fragmento carminis
habet, cuius initium deest. Videamus, igitur quid nobis statuendum

videatur.

 

¹) Recepit Postgate in editione 189⁴; cf. Ov. Am. 11, 11, 16.

