-27-

Peiper (Quaest. Propertianae p. 2) iniuria proponit pronas.
Positas bene defenditur Ovid. Fasti:
saepe graves pluvias adopertus nubibus Auster

concitat, aut posita sub nive terra latet.

9—16. Versus 9—16 multum torserunt viros doctos, quorum cona-
mina reperies apud virum doctum Cartault (Rph. XXIV, p.
193 sqq.), neque tamen mea opinione a nostrae aetatis criticis
bene intelliguntur. Cum Hertzbergio eos rogare velim,
quomodo ventis adversis et remorantibus navis provehi et
auferri possit.

Tales venti igitur non interpretandi sunt venti qui nunc
mare possident et te remorantur. Hoc Risbergius
(Emend. et explic. p. 5) bene intellexit, sed eius coniecturis
prorsus nihil proficitur. Sic enim locum restituere vult:
O utinam hibernae duplicentur tempora brumae,
et sit iners tardis navita vergiliis,
n e tibi Tyrrhena solvatur funus harena,
(neve inimica meas elevet aura preces)
atque ego non videam tales succedere ventos
cum tibi provectas aufe rat unda rateS,
et me defixum vacua patiatur in ora
crudelem infesta saepe vocare manu.
Quomodo autem Risbergius vocabulum tales his coniecturis
assumptis explicare velit, non intelligo, neque enim eius expli-
catio: vox talis nimirum refertur ad versus qui
sequuntur (14—16) quicquam affert lucis.
Est tamen via, qua certissime monstrari potest, quid poeta sibi
voluerit, licet ipsa verba restitui posse non contendam. Namque
ex verbis: cum tibi provectas auferet unda rates
patet navem iam e portu exiisse. Ergo venti Cynthiae aliquantisper
secundi fuerint necesse est. Quid igitur? Duae res inter se

opponuntur: aut naves vehi non possunt propter brumae tempuS,

