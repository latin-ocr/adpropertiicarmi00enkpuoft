15.

23.

28.

- 160-

certa est; mirum quod editores tales coniecturas spernunt; sed

tamen nemo quicquam annotat quod locum explicare possit!

Hoc versu Baehrensius iniuria prae invidia lectionem O

praetulit Neapolitani lectioni o b in v i d i a m cf. Housm.
JPh. XXI p. 130.

Pro Cambysae cum Schadero lego iam Gygae. Vahlenus
in textum recipit: Cambletae ex coniectura Bergkii, qui
hunc locum ex Athenaeo X p. 415 C comparat:

Ξάνθος δὲ ἐν τοῖς Λυδιακοῖς Κάμβλητά φησι, τὸν βασιλεύσαντα
Λυδῶν, πολυφάγον γενέσθαι καὶ πολυπότην, ἔτι δε γαστρίμαργον.
At nihil de eius divitiis legimus, ut Rothstein (Anhang p. 350)

observat.

Multum in amore fides, multum constantia prodest:

qui dare multa potest, multa et amare potest.
Pentameter legenti difficultatem praebet 1); si enim qui dare
multa potest de amatoribus fidis qualis Propertius est,
accipimus, pro verbo dandi aliud e.g. durare exspectamus,
quod sentiens Hieronymus de Bosch coniecit:

qui durare potest multa, et amare potest.
Si de aemulo Propertii cogitamus, ut Rothsteinius vult, totus ver-
sus, etiamsi signum interrogationis addimus, hic obscurissimus est.
Quid igitur? Coniunctio seu (versu 29) monstrat, ut Rohtstein
vidit, alterum distichon, quod coniunctione seu incipiebat, desi-
derari. Haec me movent, ut cogitem pentametrum quoque, pro
quo nunc:

qui dare multa potest, multa et amare potest

habemus in archetypo legi non potuisse; quas ob causas nostrum

 

¹) Accedit, ut venun ingratis-imu- ait auribus, quod eti-m de coniectura Hieronymi

de B. dici potent.

