-- 175 —

41. sic ego tam sancti custode reludor amoris
sic versus legitur in N; longum est omnes coniecturas enumerare;
mihi maxime arridet Housmani (JPh. XXII, 87) commentum:

sic ego tam sancti custos deludor amoris.

ELEGIA XXX.

Haec elegia, de qua nunc disputaturi sumus, inter difficillimas
nostri poetae habenda est; et quamquam iam anno 1864 vir
doctus Lindner (Fleckeis. Jahrb. ’64, p. 737) satis prudenter de
ea egit, in omnibus editionibus tam mendose scripta est, quam
ante Lindnerum. Evolve tantum editionem Postgatii ¹) (1894),
ubi pro una elegia mera fragmenta invenies; qui autem nuperrime
nostrum carmen tractavit, Marcus Ites (De Prop. eleg. inters e
conexis p. 48) de carmine restituendo desperare videtur, scribit
enim: „duo esse carmina ponere possumus, quorum unum vss.
27—40 cum 13-18 efficiunt (quo ordine nescio), vss. 1—12
autum initium alterius sunt”. Operae igitur pretium esse videtur,
quid de tota hac quaestione iudicandum sit, accuratius quaerere.
Versus 13-18 cum praecedentibus prorsus non cohaerent. Si
tamen ante versum 37 transponuntur, hic lo cus recte de
muscosis illis iugis, ubi Musarum sedes est, adhibetur; accedit,
quod hic versu 37 et hic versu 16 bis repetitum colorem habet
vere Propertianum.

Versus 31—32 post versum 36 ponendi sunt, ut prius omnia
exempla, quibus Amoris vis perspiciatur, enumerentur. Post 31.
32 autem optime sequuntur versus transpositi 13—18:

quod si nemo exstat qui vicerit Alitis arma,
communis culpae cur reus unus agor P
ista senes licet accusent convivia duri,

nos modo propositum, vita, teramus iter.

 

ι) cf. etiam Housmanum JPh. XVI, p. 8.

