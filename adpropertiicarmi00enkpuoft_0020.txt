-4-

Ex coniecturis autem mihi maxime placet ea, quam A. Palmer,
vir ille acutissimus, invenit:

ibat et hirsutas comminus ille feras. 1)
Quomodo vitium natum sit, apud Housmanum ²) relegas.
Redeo nunc ad secundum argumentum Housmani, quo fretus
contendit aliquid deesse nostro loco. Primo aspectu hoc argumentum
paulo gravius est, nam

saepe tulit iusso fallacia retia collo
nihil habet apud Propertium, cui respondeat.
Sed Ovidius semper verbosior est quam Propertius; quod hic
uno verbo attingit, Ovidius in longius extrahit. Sic nostro loco
non dubium est, quin

saepe suos casus nec mitia facta puellae

flesse sub arboribus Milaniona ferunt

imitatio sit versus undecimi apud nostrum. (Antrum enim
apud Propertium n e m u s significare Rothsteinius docuit)
Quod si verum est,

saepe tulit iusso fallacia retia collo,

saepe fera torvos cuspide fixit apros

reddunt: ibat et hirsutas comminus ille feras; primum versum
Ovidius ipse composuit, ut et supra unum versum Propertii
duobus versibus expressit. Hoc qui nolunt concedere, iis ad
coniecturam confugiendum est olim etiam apud Propertium
sermonem fuisse de retibus, quae cervice ferebat Milanion.
Lacunam autem si statuimus, duos versus intercidisse necesse
est. In his duobus versibus aut de retibus tantum sermo fuit,
aut etiam aliud poeta narravit. Aut igitur Propertius verbosior
tuit quam Naso, quod non facile crediderim, aut Ovidius locum
parum accurate reddidit. Tunc autem meo iure rogo, cur

omissum versum ab Ovidio sumere liceat, additum non liceat.

 

¹) cf. Ov. Fast. V. 176.
²) JPh. XVI, Ρ. 22 59.

