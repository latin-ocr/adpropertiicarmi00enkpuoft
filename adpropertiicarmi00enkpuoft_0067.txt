..51—

legentis. Tota autem emendatio egregie confirmatur imitatione
nostri versus, quam legimus apud Ovidium, Trist. I, 8, l. 2:
in caput alta suum labentur ab aequore retro

flumina, conversis solque recurret equis.

ELEGIA XVI.

8. semper et exclusis signa iacere faces.
Nondum inter se consentiunt viri docti, utrum lectio codicum
e x clu sis servanda sit an cum Lipsio (Lib. III, Var. Lect. C. 12)
exclusi scribendum. Exclusis a Postgatio (Sel. El. p. 83)
sic explicatur: „The faces lying on the ground shew shut-
out lovers that a more fortunate rival is within”. Philli-
morius eodem fere modo exclusis tuetur, quod (Translat.
p. 24) vertit: „and torches lying as tokens sor the rejected that
the door is shut against them”. ⁴
Sed hic sermo est de corollis facibusque, quas exclusi amantes
proicere solebant ante ianuam, „si noctem illic vigilem frustra
peregissent, ut mane praetereuntes scirent non valde pudicam
aut castam illic habitare et ideo conqueri ianuam, se pudorem
dominae suae non amplius defendere posse, quae ipsa famae
suae non parceret.'’ cf. Ov. Am, Ι, 6, 67:
at tu, non laetis detracta corona capillis,
dura super tota limina nocte iace.
tu dominae, cum te proiectam mane videbit,
temporis absumpti tam male testis eris.

Probo igitur Lipsii coniecturam.

11. 12. Complures viri docti hoc distichon non suo loco legi puta-
verunt: quin etiam Lachmannus aliquando spurium duxit, postea
tamen post versum 48 transposuit eumque secutus est Vahlenus.

Sed merito Otto (Die Versumst. I p. 5) hanc transpositionem

