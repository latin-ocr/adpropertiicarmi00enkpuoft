88.

-297-

Housmanus (JPh. XVI, p. 13) coniecit:
nunc pretium fecere deos et fallimus auro
(Iuppiter 2) obliquae signa iterata rotae,
felicesque Iovis stellas eqs.,
quod Postgatius recepit (in edit. 1894); sed quid hoc est fallere
signa, stellas ?; praeterea Housmani coniectura assumpta cogimur
versus 85. 86 utpote spurios eicere.
Mea sententia locus ita interpungendus est:
di mihi sunt testes non degenerasse propinquos,
inque meis libris nil prius esse fide3
(nunc pretium fecere deos et fallitur auro
Iuppiter) obliquae signa iterata rotae
felicesque Iovis stellas Martisque rapacis
et grave Saturni sidus in omne caput,
quid moveant Pisces animosaque signa Leonis
lotus et Hesperia quid Capricornus aqua
dicam; „Troia cades, et Troica Roma resurges”

et „maris et terrae longa pericla” canam.

Postquam enim Horos contendit in suis libris nil prius esse
fide, quod suis temporibus rarum sit, superbe gloriatur se artis
suae peritissimum esse: se dicere posse (dicam enim non pro
futuro habeo, sed pro coniunctivo potentiali), quid praedicant
Pisces etc.; accusativi autem signa iterata, felices Iovis
stellas ab eodem verbo dicam pendent, quod per zeugma
facillime n ovi explicari potest; et si quis minus hoc probet,
„loqui possum de signis iteratis obliquae rotae''
(quod argumentum adhibet ad fidem suam augendam) optimam
praebet sententiam. Deinde se non solum res ante actas (Troiae
excidium, Aeneae errores), sed etiam Romam resurrecturam
canere posse profitetur.

Pro s e p ul c h r a cum Schippersio (Observ. crit, 1818. p. llsqq.)

lego pericla.

